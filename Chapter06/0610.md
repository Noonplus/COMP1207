
## สรุป
* คำสั่งควบคุมมีหน้าที่สำหรับควบคุมทิศทางและลำดับการทำงานของโปรแกรม ประกอบด้วยการควบความทางเลือก และการควบคุมการวนรอบ นอกจากนี้ยังสามารถใช้ควบคุมอื่น ๆ รวมเพื่อควบคุมการทำงานเพิ่มเติม อาทิ คำสั่งหยุด break คำสั่งทำงานใหม่ continue และ คำสั่งไปยังตำแหน่งบรรทัดที่ต้องการ goto เป็นต้น ซึ่งคำสั่งควบคุมทางเลือก ประกอบด้วยโครงสร้างคำสั่งทางเลือกแบบทางเลือกเดียว if()ทางเลือกแบบสองทาง if()…else ทางเลือกแบบหลายทาง if()…else if()…else และ ทางเลือกแบบหลายทางแบบ switch()…case และคำสั่งควบคุมการวนรอบ ประกอบด้วยโครงสร้างคำสั่งการวนรอบแบบ while() การวนรอบแบบ do…while() และ การวนรอบแบบ for() การวนรอบทำซ้ำจะกระทำเมื่อเงื่อนไขเป็นจริงและจบการวนรอบเมื่อเงื่อนไขเป็นเท็จ โดยที่การวนรอบแบบ while() ใช้วิธีตรวจสอบเงื่อนไขก่อน จึงมีโอกาสที่โปรแกรมจะไม่ดำเนินการวนรอบในกรณีที่เงื่อนไขเป็นเท็จ ส่วนการวนรอบแบบ do...while() ดำเนินการคำสั่งภายในโครงสร้างก่อนแล้วจึงค่อยตรวจสอบเงื่อนไขการวนรอบตอนท้าย ดังนั้นจะมีการดำเนินการคำสั่งภายในโครงสร้างอย่างน้อย 1 รอบ เสมอ
* ข้อควรระวังสำหรับการใช้คำสั่งวนรอบทำซ้ำ คือการสร้างรูปแบบการวนรอบแบบไม่มีที่สิ้นสุด โดยส่วนใหญ่แล้วเกิดจากการกำหนดเงื่อนไขและการปรับปลี่ยนค่าตัวแปรสำหรับการจบการทำงานไม่ถูกต้อง

#### [<< หน้าก่อนหน้า](0604.md) | [หน้าเลือกหัวข้อ](README.md) | [หน้าเลือกบทเรียน](../README.md)
---
#### - [คำถามท้ายบท](0630.md)
#### - [แบบฝึกปฏิบัติท้ายบท ตอนที่ 1](0650.md)
#### - [แบบฝึกปฏิบัติท้ายบท ตอนที่ 2](0670.md)
---
