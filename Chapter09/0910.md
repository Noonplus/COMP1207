## สรุป

* ธุรกิจเป็นกิจกรรมของคนหรือกลุ่มคนในการเสนอขายสินค้า รูปแบบของการประกอบธุรกิจตามกฎหมายและกฎระเบียบข้อบังคับแบ่งออกเป็น ธุรกิจเจ้าของคนเดียว ห้างหุ้นส่วน บริษัทจำกัด สหกรณ์ รัฐวิสาหกิจ โดยทั่วไปโครงสร้างองค์การธุรกิจ ประกอบด้วย ฝ่ายจัดหาวัตถุดิบ ฝ่ายการผลิต ฝ่ายการตลาด ฝ่ายจัดจำหน่าย ฝ่ายบุคลากร ฝ่ายการเงิน ฝ่ายบัญชี และ ฝ่ายเทคโนโลยีสารสนเทศ ซึ่งฝ่ายต่าง ๆ จะมีระบบสารสนเทศจะทำหน้าที่ในการ ประมวลผลข้อมูลด้วยวิธีการต่าง ๆ เพื่อให้ได้สารสนเทศที่สามารถนำไปใช้ประโยชน์ในทางธุรกิจได้ อันได้แก่ ระบบสารสนเทศด้านการผลิตและการดำเนินงาน ระบบสารสนเทศด้านการตลาด ระบบสารสนเทศด้านการบัญชี ระบบสารสนเทศด้านการเงิน ระบบสารสนเทศด้านทรัพยากรบุคค และ ระบบสารสนเทศด้านอื่น ๆ ซึ่งการใช้งานสารสนเทศในองค์กร แบ่งออกเป็น 3 ระดับ ได้แก่ ระดับปฏิบัติการ ระดับยุทธวิธี และระดับกลยุทธ์ 
* การพัฒนาโปรแกรมเพื่องานธุรกิจสามารถประยุกต์ใช้ภาษาซีพลัสพลัสเพื่อสร้างระบบสารสนเทศที่นำมาใช้ในการตัดสินใจเบื้องต้นได้ ขั้นตอนของการพัฒนาโปรแกรมจะเริ่มจากการวิเคราะห์และออกแบบลำดับขั้นตอนการทำงานของโปรแกรม การเขียนผังโปรแกรม และการพัฒนาโปรแกรม ซึ่งตัวอย่างของการพัฒนาโปรแกรมเพื่องานด้านธุรกิจ ประกอบด้วย การพัฒนาโปรแกรมเพื่องานในระดับปฏิบัติการ ได้แก่ การคำนวณยอดขายสุทธิ การคำนวณจำนวนธนบัตรแต่ละขนาด และ การคำนวณค่าตอบแทนสุทธิ การพัฒนาโปรแกรมเพื่องานในระดับยุทธวิธีเพื่อใช้ในวางแผน ได้แก่ การคำนวณมูลค่าอนาคต การคำนวณมูลค่าปัจจุบัน การคำนวณกระแสเงินสดสุทธิ และการพัฒนาโปรแกรมเพื่องานในระดับกลยุทธ์เพื่อใช้ประกอบการตัดสินใจ เช่น การคำนวณมูลค่าปัจจุบันสุทธิ อัตราผลตอบแทนการลงทุน โดยตัวอย่างดังกล่าวจะเป็นแนวทางในการศึกษาหลักการเขียนโปรแกรมและนำไปพัฒนาและประยุกต์ใช้ในงานด้านธุรกิจในระดับต่าง ๆ ต่อไป

#### [<< หน้าก่อนหน้า](0903-8.md) | [หน้าเลือกหัวข้อ](README.md) | [หน้าเลือกบทเรียน](../README.md)
---
#### - [คำถามท้ายบท](0930.md)
#### - [แบบฝึกปฏิบัติท้ายบท](0950.md)
---
