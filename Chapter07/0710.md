## สรุป

* อาเรย์ คือ รูปแบบข้อมูลเชิงโครงสร้างชนิดหนึ่ง ที่มีลักษณะการรวมข้อมูลชนิดเดียวกันไว้ภายใต้โครงสร้างเดียวกัน โดยจะเก็บต่อเนื่องกันในหน่วยความจำ และใช้ดัชนีในการอ้างอิงข้อมูลในอาเรย์ ซึ่งสมาชิกลำดับแรกจะเริ่มต้นที่ดัชนีหมายเลข 0 โครงสร้างรูปแบบอาเรย์ประกอบด้วย อาเรย์ 1 มิติ เป็นโครงสร้างเป็นลักษณะแถวของข้อมูล ตัวอย่าง เช่น ```int x[10];``` หมายถึง ประกาศตัวแปรอาเรย์เพื่อเก็บข้อมูลจำนวนเต็ม 10 จำนวน สามารถอ้างอิงสมาชิกตัวแรกด้วย ```x[0]``` และ สมาชิกตัวสุดท้าย คือ ```x[10]``` เป็นต้น  อาเรย์ 2 มิติ มีโครงสร้างการจัดเก็บคล้ายกับแถวและหลัก ตัวอย่าง เช่น ```int x[10][10];``` หมายถึง ประกาศตัวแปรอาเรย์ 2 มิติ ขนาดจะเท่ากับจำนวนแถวและหลักคูณกัน (10x10=100) ดังนั้นจึงเพื่อเก็บข้อมูลจำนวนเต็ม 100 จำนวน สามารถอ้างอิงสมาชิกตัวแรกด้วย x[0][0] และ สมาชิกตัวสุดท้าย คือ x[9][9] เป็นต้น และอาเรย์ 3 มิติ มีโครงสร้างการจัดเก็บคล้ายกับแถว หลัก และ แนวลึก ตัวอย่าง เช่น int ```x[10][10][10];``` หมายถึง ประกาศตัวแปรอาเรย์ 3 มิติ ขนาดจะเท่ากับจำนวน 10 แถว คูณ 10 หลัก คูณ 10 แนวลึก (10x10x10=1,000) ดังนั้นจึงเพื่อเก็บข้อมูลจำนวนเต็ม 1,000 จำนวน สามารถอ้างอิงสมาชิกตัวแรกด้วย ```x[0][0][0]``` และ สมาชิกตัวสุดท้าย คือ ```x[9][9][9]``` เป็นต้น
* นอกจากนี้ การเก็บข้อมูลที่มีโครงสร้างชนิดข้อมูลแตกต่างกัน โดยสมาชิกภายในโครงสร้างข้อมูลไม่จำเป็นจะต้องเป็นชนิดข้อมูลเดียวกัน เหมาะสำหรับการจัดเก็บข้อมูล เช่น ข้อมูลประวัติ ประกอบด้วย ชื่อ ที่อยู่ และ เบอร์โทรศัพท์ เป็นต้นซึ่ง เรียกว่า ข้อมูลชนิดโครงสร้าง ซึ่งข้อมูลชนิดโครงสร้างประกอบด้วย โครงสร้างชั้นซ้อน เป็นลักษณะการออกแบบให้โครงสร้างซ้อนโครงสร้าง ใช้สำหรับจัดกลุ่มข้อมูลกลุ่มเล็กก่อนที่จะรวมให้เป็นกลุ่มข้อมูลใหญ่ อาทิ หากต้องการจัดเก็บ วัน เดือน และ ปีเกิด โดยที่โครงสร้างวันเกิดนี้เป็นสมาชิกของโครงสร้างข้อมูลพนักงาน และ โครงสร้างแบบยูเนียน เป็นรูปแบบสร้างโครงสร้างข้อมูลให้มีการจัดสรรพื้นที่ให้กับตัวแปรภายในโครงสร้างจะมีการใช้เนื้อที่หน่วยความจำร่วมกัน หรือ กำหนดให้โครงสร้างซ้อนภายในมีการใช้พื้นที่หน่วยความจำร่วมกัน โครงสร้างแบบยูเนียนนี้จำจองพื้นที่สูงสุดเท่ากับขนาดตัวแปรภายในที่ใหญ่ที่สุด หรือ ขนาดโครงสร้างซ้อนภายในที่ใหญ่ที่สุดแล้วแต่กรณี

#### [<< หน้าก่อนหน้า](0705.md) | [หน้าเลือกหัวข้อ](README.md) | [หน้าเลือกบทเรียน](../README.md)
---
#### - [คำถามท้ายบท](0730.md)
#### - [แบบฝึกปฏิบัติท้ายบท ตอนที่ 1](0750.md)
#### - [แบบฝึกปฏิบัติท้ายบท ตอนที่ 2](0770.md)
---
