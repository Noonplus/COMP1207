## สรุป

* พอยน์เตอร์เป็นตัวชี้ที่ทำหน้าที่เป็นตัวแปรอ้างอิงที่จะชี้ไปยังข้อมูลที่จัดเก็บอยู่บนหน่วยความจำ การประกาศพอยน์เตอร์คล้ายกับการประกาศใช้งานตัวแปรทั่วไป แต่จะสัญลักษณ์ * กำกับหน้าชื่อตัวแปรเพื่อระบุว่าเป็นตัวแปรพอยน์เตอร์ ซึ่งพอยน์เตอร์สามารถนำไปประยุกต์ร่วมกับตัวแปรอ้างอิงอื่น ๆ อาทิ ตัวแปรข้อความ และ ตัวแปรแบบอาเรย์ นอกจากนี้ ยังเหมาะสำหรับการนำไปใช้อ้างอิงข้อมูลเชิงโครงสร้าง และการสร้างลิงค์ลีสต์ข้อมูลบนหน่วยความจำ โดยโครงสร้างแบบลิงค์ลีสต์ เป็นโครงสร้างเชื่อมเป็นสายข้อมูล โดยแต่ละจุดเชื่อมโยงถูกเรียกว่า “โหนด”  มีการประยุกต์ใช้งานใน 2 รูปแบบ ได้แก่ ลิงค์ลีสต์แบบทิศทางเดียว และ ลิงค์ลีสต์แบบสองทาง ซึ่งลิงค์ลีสต์แบบทิศทางเดียวมีการใช้พอยน์เตอร์ในโครงสร้างข้อมูล จำนวน 1 ตัว การเข้าถึงข้อมูลเป็นไปในทิศทางเดียวไม่สามารถย้อนกลับได้ ส่วนลิงค์ลีสต์แบบสองทางจะมีการใช้พอยน์เตอร์ในโครงสร้างข้อมูลจำนวน 2 ตัว การเข้าถึงข้อมูลสามารถย้อยกลับได้
* แฟ้มข้อมูลเป็นรูปแบบการจัดเก็บข้อมูลในหน่วยความจำสำรองในลักษณะของไฟล์ข้อมูล โดยการจัดการไฟล์ข้อมูลจะใช้คำสั่งประกอบด้วย คำสั่งเปิดไฟล์ คำสั่งปิดไฟล์ และ กลุ่มคำสั่งอ่าน-เขียนข้อมูล โดยการเปิดไฟล์จะกระทำผ่านตัวแปรพอยน์เตอร์ชนิดเป็น FILE  ซึ่งการจัดการไฟล์สามารถใช้จากไลบรารี stdio.h ที่ประกอบด้วยคำสั่งเปิดไฟล์ fopen() คำสั่งปิดไฟล์ fclose() คำสั่งเขียนไฟล์ที่ละอักขระ putc() คำสั่งอ่านไฟล์ที่ละอักขระ getc() คำสั่งเขียนไฟล์ตามรูปแบบ fprintf() คำสั่งอ่านไฟล์ตามรูปแบบ fscanf() คำสั่งเขียนไฟล์แบบโครงสร้าง fwrite() และ คำสั่งอ่านไฟล์แบบโครงสร้าง fread() โดยขั้นตอนหลักของการจัดการไฟล์ข้อมูล ประกอบด้วยการใช้คำสั่งดำเนินการ 3 ขั้นตอน คือ เปิดไฟล์ อ่านหรือเขียนไฟล์ให้เสร็จสิ้น และ ปิดไฟล์
#### [<< หน้าก่อนหน้า](0804.md) | [หน้าเลือกหัวข้อ](README.md) | [หน้าเลือกบทเรียน](../README.md)
---
#### - [คำถามท้ายบท](0830.md)
#### - [แบบฝึกปฏิบัติท้ายบท ตอนที่ 1](0850.md)
#### - [แบบฝึกปฏิบัติท้ายบท ตอนที่ 2](0870.md)
---
