## สรุป
* ขั้นตอนวิธีทางคอมพิวเตอร์ หรือ “อัลกอริทึม” เป็นการลำดับวิธีการแก้ไขปัญหาอย่างเป็นระบบโดยการนำหลักเหตุผลและหลักทางคณิตศาสตร์มาช่วยในการแก้ไขปัญหาและสั่งให้คอมพิวเตอร์ทำงาน
* ผังงานเป็นแผนภาพแสดงลำดับขั้นตอนการทำงานของโปรแกรมหรือระบบงานอย่างเป็นลำดับตั้งแต่เริ่มต้นจนได้ผลลัพธ์ตามต้องการ โดยสัญลักษณ์ในการเขียนผังงานตามมาตรฐานขององค์กร ANSI (American National Standards Institute) ประกอบด้วยสัญลักษณ์สำหรับการรับค่า แสดงผล ประมวลผล สัญลักษณ์ตัวเชื่อม และการกำหนดทิศทาง โดยผังงานแบ่งออกเป็น 2 ลักษณะ ได้แก่ ผังงานระบบ และผังงานโปรแกรม ซึ่งรูปแบบผังงานขั้นตอนวิธีทางคอมพิวเตอร์สามารถแบ่งได้ 3 รูปแบบ ได้แก่ ผังงานโปรแรกมแบบเรียงลำดับ ผังงานโปรแกรมแบบทางเลือก และผังงานโปรแกรมแบบวนรอบ
* คำสั่งเทียมเป็นการอธิบายขั้นตอนการทำงานของโปรแกรมด้วยการใช้ภาษาธรรมชาติรวมกับคำสั่งโปรแกรมพื้นฐานอย่างง่ายที่ไม่ขึ้นกับภาษาคอมพิวเตอร์ใด ซึ่งคำสั่งเทียมสามารถนำไปประยุกต์เขียนโปรแกรมอย่างรวดเร็ว แต่จะทำให้มองลำดับการทำงานได้ยากกว่าการใช้ผังงานโปรแกรมซึ่งใช้สัญลักษณ์รูปภาพสำหรับคนที่ไม่มีประสบการณ์ในการเขียนโปรแกรมด้วยภาษาคอมพิวเตอร์มาก่อน

---
#### [<< หน้าก่อนหน้า](0203.md) | [หน้าเลือกหัวข้อ](README.md) | [หน้าเลือกบทเรียน](../README.md)
---
#### - [คำถามท้ายบท](0230.md)
#### - [แบบฝึกปฏิบัติท้ายบท ตอนที่ 1](0250.md)
#### - [แบบฝึกปฏิบัติท้ายบท ตอนที่ 2](0270.md)
---
