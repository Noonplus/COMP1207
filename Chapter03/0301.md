## ความเป็นมาของภาษาซี
ภาษาซีเป็นทั้งภาษาระดับสูงที่ได้รับการพัฒนาโดย เดนนิส ริตชี (Dennis Ritchie) ณ ห้องปฏิบัติการเบลล์ (Bell Laboratories) มลรัฐนิวเจอร์ซี่ โดยที่ เดนนิส ริตชี ใช้หลักการพื้นฐานของภาษาบีซีพีแอล (BCPL: Basic Combine Programming Language) และ ภาษาบี (B) ที่พัฒนาโดย เค็น ทอมสัน (Ken Tomson) ในการออกแบบและพัฒนาโปรแกรมภาษาเชิงโครงสร้างขึ้นมาใหม่โดยใช้งานบนระบบปฏิบัติการยูนิกซ์โดยใช้ชื่อว่าภาษาซี (C) ภาษาซีก็ยังได้รับการพัฒนาให้กลายเป็นภาษาที่รองรับการเขียนโปรแกรมเชิงวัตถุ และกลายไปเป็นภาษาตามมาตรฐานสากลโดยองค์กรกำหนดมาตรฐานสากลที่เรียกว่า “ไอเอสโอ” (ISO: International Organization for Standardization) และ ใช้ชื่อว่าภาษาซีพลัสพลัส (C++) ซึ่งทำให้บริษัทซอฟต์แวร์ต่าง ๆ อาทิ ไมโครซอฟต์ (Microsoft) อินเทล (Intel) และ ไอบีเอ็ม (IBM) ได้นำไปใช้พัฒนาเป็นโปรแกรมภาษาสำหรับนักพัฒนาโปรแกรม นอกจากนี้ ภาษาซียังถูกนำไปใช้ออกแบบและพัฒนาให้เป็นภาษาเชิงวัตถุแบบอื่น อาทิ ภาษาซีชาร์ป (C#) ภาษาออปเจ็คทีฟ-ซี (Objective-C) อีกด้วย

แสดงตัวอย่างวิวัฒนาการที่เกี่ยวข้องกับภาษาซีดังตาราง

| ปี ค.ศ. (เผยแพร่) |	ภาษา | รายละเอียด |
| --- | --- | ---- |
| 1972 |	ภาษาซี (C) | โปรแกรมภาษาเชิงโครงสร้างที่ถูกออกแบบและพัฒนาที่ห้องปฏิบัติการเบลล์ ในช่วงระหว่าง ปี ค.ศ.1969-1973 โดย เดนนิส ริตชี ซึ่งถือได้ว่าเป็นผู้ให้กำเนิดภาษาซี (C) |
| 1985 |	ภาษาซีพลัสพลัส (C++) |	โปรแกรมภาษาเชิงวัตถุที่ได้ต่อยอดจากภาษาซี (C) โดยปรับปรุงในส่วนโครงสร้างการเขียนโปรแกรมเชิงวัตถุ ออกแบบและพัฒนาโดย Bjarne Stroustrup ที่ห้องปฏิบัติการเบลล์ ตั้งแต่ ปี ค.ศ. 1979 |
| 1984 |	ภาษาออปเจ็คทีฟ-ซี (Objective-C) |	ภาษาเชิงวัตถุ ออกแบบและพัฒนาโดย ทอม เลิฟ (Tom Love) และ แบรด ค็อกซ์ (Brad Cox) ปัจจุบันเป็นภาษาหลักที่ใช้พัฒนาซอฟต์แวร์ข้ามแพล็ทฟอร์มของบริษัทแอปเปิ้ล บนระบบปฏิบัติการโอเอส เอ็กซ์ (OS X) และ ไอโอเอส (iOS) |
| 2000 |	ภาษาซีชาร์ป (C#) | ภาษาเชิงวัตถุ ที่พัฒนาโดยบริษัทไมโครซอฟต์ เพื่อใช้สำหรับพัฒนาซอฟต์แวร์ข้ามแพล็ทฟอร์มชื่อ “ไมโครซอฟต์ ดอทเน็ท” (Microsoft .NET) |


---
#### [หน้าเลือกหัวข้อ](README.md) | [หน้าต่อไป >>](0302.md)
---
