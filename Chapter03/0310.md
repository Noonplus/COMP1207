## สรุป
ภาษาซีถูก (C) พัฒนาโดย เดนนิส ริตชี (Dennis Ritchie) ส่วนภาษาซีพลัสพลัส (C++) ออกแบบโดย เบียเนอ สเดราสดร็อบ (Bjarne Stroustrup) ภาษาซีแบ่งโครงสร้างการเขียนออกเป็น 3 ส่วน ประกอบด้วย ส่วนหัวโปรแกรม ส่วนฟังก์ชันหลัก และ ส่วนฟังก์ชันย่อย โครงสร้างคำสั่งของภาษาซีจะสัญลักษณ์พิเศษเป็นส่วนของโครงสรางคำสั่ง เช่น การคอมเมนท์ การเรียกใช้งานไลบรารี การใช้งานบล็อก และการอ้างอิงข้อมูล เป็นต้น โดยส่วนหัวโปรแกรมเป็นส่วนที่คอมไพลเลอร์ทำการประมวลผลเป็นอันดับแรก ฟังก์ชันหลักจะเป็นส่วนที่ระบุชื่อฟังก์ชันหลักนี้ชื่อว่า main() เป็นของฟังก์ชันที่ใช้สำหรับการเริ่มต้นทำงานของโปรแกรม และ ฟังก์ชันย่อยเป็นส่วนโปรแกรมย่อย ๆ ที่เขียนต่อจากฟังก์ชันหลัก สามารถเขียนได้หลายฟังก์ชัน หรือจะมีหรือไม่ก็ได้ การออกแบบโครงสร้างคำสั่งภาษาซีพลัสพลัสจะใช้สัญลักษณ์พิเศษในการดำเนินการ เช่น ใช้ในการคอมเมนท์ ใช้ในการเปิด-ปิดเพื่อบอกขอบเขตการทำงาน และใช้สำหรับการอ้างอิงข้อมูล เป็นต้น นอกจากนี้ เพื่อลดความซับซ้อนของโปรแกรม การใช้งานฟังก์ชันที่เป็นส่วนย่อยของโปรแกรมเป็นสิ่งที่สำคัญ โดยฟังก์ชั่นจะประกอบด้วย 2 ส่วน ได้แก่ ฟังก์ชันที่มาพร้อมกับภาษา และฟังก์ชันที่เขียนขึ้นมาใช้งาน ทั้งฟังก์ชันหลักและฟังก์ชันย่อย ของโปรแกรมถือว่าอยู่ในส่วนฟังก์ชันที่นักพัฒนาโปรแกรมเขียนขึ้น โดยรูปแบบการเรียกใช้งานที่นักพัฒนาโปรแกรมเขียนขึ้นมี 3 ลักษณะ ได้แก่ เรียกใช้ฟังก์ชันย่อยจากฟังก์ชันหลัก เรียกใช้ฟังก์ชันย่อยจากฟังก์ชันย่อย และ การฟังก์ชันเรียกใช้งานตัวเองที่เรียกว่า “รีเคอซีฟฟังก์ชัน” (Recursive Function)

---
#### [<< หน้าก่อนหน้า](0303.md) | [หน้าเลือกหัวข้อ](README.md) | [หน้าเลือกบทเรียน](../README.md)
---
#### - [คำถามท้ายบท](0330.md)
#### - [แบบฝึกปฏิบัติท้ายบท](0350.md)
---
