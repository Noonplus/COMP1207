## สรุป
* คอมพิวเตอร์ถือได้ว่ามีรากฐานแนวคิดในการออกแบบมาจากเครื่องผลต่าง (Difference Engine) ซึ่ง ชาร์ลส์ แบบเบจ (Charles Babbage) เป็นผู้พัฒนาหลังจากการสร้างเครื่องวิเคราะห์ (Analytical Engine) เมื่อ ปี ค.ศ.1833  โดยปัจจุบัน ชาร์ลส์ แบบเบจ ได้รับยกย่องว่า เป็น “บิดาแห่งคอมพิวเตอร์” โดยคอมพิวเตอร์เป็นอุปกรณ์อิเล็กทรอนิกส์ สามารถทำงานได้โดยมีองค์ประกอบของระบบคอมพิวเตอร์ 3 ส่วน ได้แก่ ฮาร์ดแวร์ ซอฟต์แวร์ และ บุคลากรทางคอมพิวเตอร์ โดยที่ ฮาร์ดแวร์ สามารถจำแนกออกตามหน้าที่การทำงาน 4 หน่วย ได้แก่ หน่วยรับข้อมูล หน่วยแสดงผลข้อมูล หน่วยประมวลผลกลาง และ หน่วยความจำ ในขณะที่ซอฟต์แวร์คอมพิวเตอร์สามารถจัดกลุ่มได้ตามลักษณะการทำงานของโปรแกรม ได้แก่ โปรแกรมระบบปฏิบัติการ โปรแกรมสำเร็จรูป โปรแกรมประยุกต์ โปรแกรมอรรถประโยชน์ โปรแกรมไดร์เวอร์ และ โปรแกรมภาษา ส่วนบุคลากรทางคอมพิวเตอร์ หมายถึงบุคคลที่เกี่ยวข้องกับการใช้งานคอมพิวเตอร์ด้านใดด้านหนึ่ง ประเภทของคอมพิวเตอร์สามารถจำแนกตามลักษณะการให้บริการ-รับบริการ ได้แก่ เครื่องแม่ข่ายและเครื่องลูกข่าย และสามารถจำแนกตามขนาดและการใช้งาน ได้แก่ ซูเปอร์คอมพิวเตอร์ เมนเฟรมคอมพิวเตอร์ มินิคอมพิวเตอร์ ไมโครคอมพิวเตอร์ และ คอมพิวเตอร์ขนาดพกพา 
* “ภาษาธรรมชาติ” เป็นเครื่องมือในการติดต่อสื่อสารระหว่างคนในสังคม ส่วนภาษาคอมพิวเตอร์เป็นภาษาที่มนุษย์คิดค้นขึ้นมาเพื่อใช้สื่อสารกับคอมพิวเตอร์  ภาษาคอมพิวเตอร์สามารถแบ่งออกได้เป็น 3 ระดับ ได้แก่ ระดับภาษาเครื่อง ภาษาแอสเซมบลี และ ภาษาระดับสูง โดยจะมีตัวแปลภาษาทำหน้าที่แปลจากภาษาคอมพิวเตอร์ไปเป็นภาษาเครื่อง ได้แก่ แอสเซมเบลอ คอมไพเลอร์ และ อินเทอร์พรีเตอร์ นอกจากนี้ ในการพัฒนาโปรแกรมสามารถแบ่งออกเป็นได้ 3 ระยะ ได้แก่ ระยะการพัฒนาและออกแบบ ระยะการจัดทำเอกสารและคู่มือ และ การติดตั้งระบบและการบำรุงรักษา 

---
#### [<< หน้าก่อนหน้า](0104.md) | [หน้าเลือกหัวข้อ](README.md) | [หน้าเลือกบทเรียน](../README.md)
---
#### - [คำถามท้ายบท](0130.md)
#### - [แบบฝึกหัดท้ายบท](0150.md)
#### - [แบบฝึกปฏิบัติท้ายบท](0170.md)
---
