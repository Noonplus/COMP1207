## การจัดกลุ่มคำสั่งแสดงผลและรับค่าข้อมูล
คำสั่งแสดงผลและรับค่าข้อมูลในภาษาซีพลัสพลัส เบื้องต้นได้อธิบายไว้ประกอบไปด้วย 2 กลุ่ม ได้แก่คำสั่งกลุ่มแสดงผลและรับค่าเดิมในรุ่นภาษาซีซึ่งยังสามารถประยุกต์ใช้งานได้ปกติ และกลุ่มคำสั่งกลุ่มแสดงผลและรับค่าแบบสตรีมที่มีเพิ่มเข้ามาในรุ่นภาษาซีพลัสพลัส โดยจะนำเสนอรายระเอียดตามลำดับดังนี้

* ฟังก์ชันไลบรารีแสดงผลและรับค่าข้อมูลพื้นฐาน โดยฟังก์ชันแสดงผลและรับค่าข้อมูลพื้นฐานนี้จะถูกนิยามไว้ในไลบรารี stdio.h และ conio.h ซึ่งการจำแนกฟังก์ชันเบื้องต้นสามารถแสดงดังภาพ

<img src=img/0501.png>

จากภาพแสดงถึงกลุ่มของฟังก์ชันแสดงผลและรับค่าข้อมูลเบื้องต้นของภาษาซี ที่จำแนกได้ 3 กลุ่ม ได้แก่ การแสดงผลและรับค่าข้อมูลตามรูปแบบที่กำหนด ซึ่งประกอบด้วย ฟังก์ชันแสดงผล printf() ฟังก์ชันรับค่า scan() ในส่วนการแสดงผลและรับข้อความ จะประกอบด้วย ฟังก์ชันแสดงข้อความ puts() ฟังก์ชันรับข้อความ gets() และการแสดงผลและรับค่าอักขระ ประกอบด้วย ฟังก์ชันแสดงอักขระ putchar() และฟังก์ชันรับอักขระ getchar() ซึ่งฟังก์ชันดังกล่าวของทั้ง 3 กลุ่มนั้น ได้ถูกนิยามไว้ที่ไลบรารี stdio.h ส่วนฟังก์ชันรับอักขระ getch() และฟังก์ชันรับอักขระ getche() ในกลุ่มของการแสดงผลและรับค่าอักขระถูกนิยามไว้ในไลบรารี conio.h

* .  คลาสไลบรารีแสดงผลและรับค่าแบบสตรีม สำหรับคำสั่งแสดงผลและรับค่าในกลุ่มคลาสไลบรารี จะมีในรุ่นภาษาซีพลัสพลัสซึ่งมีการพัฒนาเพิ่มเข้ามาจากรุ่นภาษาซี โดยใช้หลักของโปรแกรมเชิงวัตถุ มีคลาสไลบรารีที่สำคัญ ได้แก่ iostream มีคำสั่งดังภาพ

<img src=img/0502.png>

คำสั่งแสดงผลและรับแบบสตรีมแบ่งได้ 2 กลุ่มคำสั่งหลัก ได้แก่ กลุ่มที่ใช้กับข้อความชนิดแบบ char ประกอบด้วยคอลโซลอินพุต cin คอลโซลเอาท์พุต cout คอลโซลเอาท์พุต cerr และ คอลโซลเอาท์พุต clog และ กลุ่มที่ใช้กับข้อความชนิดแบบ wchar_t (รองรับบางระบบ) ประกอบด้วยคอลโซลอินพุต wcin คอลโซลเอาท์พุต wcout คอลโซลเอาท์พุต wcerr และ คอลโซลเอาท์พุต wclog โดยคำสั่งเหล่านี้ถูกนิยามไว้ในคลาสไลบรารี iostream

---
#### [หน้าเลือกหัวข้อ](README.md) | [หน้าต่อไป >>](0502.md)
---
