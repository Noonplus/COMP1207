## สรุป
* คำสั่งแสดงผลและรับค่าข้อมูลเป็นกลุ่มคำสั่งที่เกี่ยวข้องกับการส่งข้อมูลระหว่างโปรแกรมกับอุปกรณ์แสดงผลและรับค่าของคอมพิวเตอร์ ได้แก่ จอภาพ และแป้นพิมพ์ ซึ่งคำสั่งแสดงผลและรับค่าในภาษาซีที่นำเสนอในบทนี้ มาจาก 2 กลุ่มไลบรารี ประกอบด้วย กลุ่มฟังก์ชันไลบรารี ได้แก่ ไลบรารี stdio.h และ conio.h กับ คลาสไลบรารี ได้แก่ iostream ซึ่งเป็นไลบรารีเชิงวัตถุที่ได้เพิ่มเติมเข้ามาในรุ่นภาษาซีพลัสพลัส
* ฟังก์ชันแสดงผลและรับค่าตามรูปแบบ ได้แก่ ฟังก์ชัน printf() และ ฟังก์ชัน scanf() ถูกนิยามไว้ในไลบรารี stdio.h มีหน้าที่แสดงผลและรับค่าตามรูปแบบที่กำหนด ตามลำดับ โดยมักใช้ควบคู่กับรหัสรูปแบบบังคับการแสดงผลและการับค่า อาทิ %d คือ รูปแบบจำนวนเต็ม ส่วนฟังก์ชันแสดงผลและรับค่าข้อความ ได้แก่ ฟังก์ชัน puts() และ ฟังก์ชัน gets() ถูกนิยามไว้ในไลบรารี stdio.h มีหน้าที่แสดงผลและรับค่าข้อความ ตามลำดับ นอกจากนี้ ฟังก์ชันแสดงผลและรับค่าอักขระ ได้แก่ ฟังก์ชัน putchar() และ ฟังก์ชัน getchar() ถูกนิยามไว้ในไลบรารี stdio.h มีหน้าที่แสดงผลและรับค่าอักขระ ตามลำดับ สำหรับฟังก์ชันการรับค่า ฟังก์ชัน scanf() ฟังก์ชัน gets() และ ฟังก์ชัน getchar() ต้องรอยืนยันการรับค่าด้วยปุ่ม enter เสมอ 

#### [<< หน้าก่อนหน้า](0505.md) | [หน้าเลือกหัวข้อ](README.md) | [หน้าเลือกบทเรียน](../README.md)
---
#### - [คำถามท้ายบท](0530.md)
#### - [แบบฝึกปฏิบัติท้ายบท ตอนที่ 1](0550.md)
#### - [แบบฝึกปฏิบัติท้ายบท ตอนที่ 2](0570.md)
---
